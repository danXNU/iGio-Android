O santo Angelo custode, mia guida e mio amico,
maestro e consigliere, ti prego per la persona
che mi è stata affidata quest’anno,
ti prego per ................................
Aiutami ad essere per lei, come te,
una presenza discreta e vicina,
insegnami a vedere bisogni e desideri,
a portare un sorriso e un po’ di aiuto,
fa’ che ogni giorno di più io impari
ad avere un occhio per il mio custodito
e per ogni persona che mi passa accanto.
Ricordami che ogni giorno
anche io sono custodito e accompagnato,
anche io ho chi mi scruta e mi sostiene:
sei Tu, è don Bosco, è il Signore Gesù;
sono i miei educatori, professori, la famiglia.
Ti chiedo di farmi essere un buon angelo custode
e di lasciarmi custodire sempre
dall’amore di Dio. Amen
